[
    {
        "ID": "373347",
        "Title": "ස්ටාර්ලයිනර් පැමිණීම තවත් කල් යයි",
        "Link": "https://www.hirunews.lk/373347/ස්ටාර්ලයිනර්-පැමිණීම-තවත්-කල්-යයි",
        "Date": "Saturday, 22 June 2024 - 10:17",
        "Image": "https://cdn.hirunews.lk/Data/News_Images/202406/1719031651_5746889_hirunews.jpg",
        "Paragraph": "නාසා ආයතනයේ බෝයිං ස්ටාර්ලයිනර් යානය, ජාත්‍යන්තර අභ්‍යවකාශ මධ්‍යස්ථානයේ සිට අද දිනයේදීත් පෘථිවියට ළඟා නොවනු ඇති බවට වාර්තා වනවා. \nගගනගාමීන් දෙදෙනෙකු සහිත අත්හදාබැලීමේ අභ්‍යවකාශ යානයක් වන මෙය පසුගිය 5 වනදා පිටත්ව ගිය අතර, හීලියම් වායු කාන්දුවක් හේතුවෙන් පසුගිය 18 වනදා යළි පෘථිවිය කරා පැමිණීම අත්හිටුවා තිබුණා. \nබෝයිං සමාගමේ ආරක්ෂක හා අභ්‍යවකාශ අංශය මගින් නිපදවා ඇති ස්ටාර් ලයිනර් යානයේ කාර්ය මණ්ඩල කැප්සියුලයේ විෂ්කම්භය අඩි 15ක් වන අතර එය ඇපලෝ යානයේ කැප්සියුලයට වඩා විශාල බව සඳහන්. \nමෙම යානය පෘථිවිය කරා ළඟාවන දිනය ඉදිරියේදී දැනුම්දීමට නියමිත අතර, තම කාර්ය මණ්ඩලයට තවදුරටත් ජාත්‍යන්තර අභ්‍යවකාශ මධ්‍යස්ථානයේ රැඳෙමින් පර්යේෂණ සිදුකිරීමට අවස්ථාව හිමිවනු ඇති බවටයි නාසා ආයතනය නිවේදනය කර ඇත්තේ."
    },
    {
        "ID": "373346",
        "Title": "ළාබාලතම උපාධිධාරියා වූ 12 හැවිරිදි සිසුවා",
        "Link": "https://www.hirunews.lk/373346/ළාබාලතම-උපාධිධාරියා-වූ-12-හැවිරිදි-සිසුවා",
        "Date": "Saturday, 22 June 2024 - 10:16",
        "Image": "https://cdn.hirunews.lk/Data/News_Images/202406/1719031574_4263942_hirunews.jpg",
        "Paragraph": "අමෙරිකාවේ ළාබාලතම උපාධිධාරියා ලෙස ඉන්දීය සම්භවයක් සහිත 12 හැවිරිදි සිසුවකු නිව්යෝක් නුවර මැල්වර්න් උසස් විද්‍යාලයෙන් උපාධිය ලැබීමට නියමිත බව විදෙස් මාධ්‍ය වාර්තා කර තිබෙනවා.\nඑපමණක් නොව සුබෝනෝ ඉසාක් බාරි නමැති මේ සිසුවාට උපාධිය ලැබීමෙන් පසුව නිව්යෝක් නුවර විශ්වවිද්‍යාලයේ ගණිතය සහ භෞතික විද්‍යා පීඨයේ වැඩිදුර අධ්‍යාපනය ලැබීමට පූර්ණ ශිෂ්‍යත්වයක් ද ලැබීමට නියමිත බවයි විදෙස් මාධ්‍ය වැඩිදුරටත් වාර්තා කර තිබුණේ.\nෆේස්බුක් සමාජ මාධ්‍යජාලයට සටහනක් නිකුත් කරමින් මේ සිසුවා සඳහන් කර ඇත්තේ ‘මට තවම අවුරුදු 12යි. මම මැල්වර්න් උසස් විදුහලේ 12 වැනි වසරේ ශිෂ්‍යයෙක්. ඊළඟ මාසයේ මගේ උපාධි ප්‍රදානෝත්සවය පැවැත්වෙනවා. එදාට මම උසස් විදුහලකින් උපාධිය ලබන පළමුවැනි අමෙරිකානුවා විදිහට ඉතිහාසයට එක් වේවි.‘ ලෙසයි.\nඅනුව ඉසාක් බාරි මේ වන විට ලේඛකයකු ලෙස පොත් දෙකක් ද ප්‍රකාශයට පත් කර ඇති බවද විදෙස් මාධ්‍ය වාර්තා කර තිබුණා.\n12 හැවිරිදි වියේදී අමෙරිකාවේ උසස් විදුහලකින් උපාධිය සම්පූර්ණ කළ ළාබාලතම සිසුවා ලෙස වාර්තා පොතට එක්වීමට ඔහු සමත්වී ඇත්තේ, සිය විශිෂ්ට අධ්‍යාපනික දැනුම හේතුවෙන් අවස්ථා දෙකකදී පාසලේ ශ්‍රේණිගත කිරීමේදී උසස්වීම් ලැබීමෙන්. \nපාසල් වාර අවසානයේදී ඔහු සිවුවැනි වසරේ සිට අටවැනි වසර දක්වා ද, පසුව 9 වැනි වසරේ සිට 12 වැනි වසර දක්වා ද ශ්‍රේණිගත කිරීම්වලින් උසස්වීම් ලබාගෙන ඇති බවයි වැඩිදුරටත් වාර්තා වෙන්නේ."
    },
    {
        "ID": "373342",
        "Title": "හජ් වන්දනාවට ගොස් මියගිය ගණන දහස ඉක්මවයි",
        "Link": "https://www.hirunews.lk/373342/හජ්-වන්දනාවට-ගොස්-මියගිය-ගණන-දහස-ඉක්මවයි",
        "Date": "Saturday, 22 June 2024 - 9:53",
        "Image": "https://cdn.hirunews.lk/Data/News_Images/202406/1719030101_5683808_hirunews.jpg",
        "Paragraph": "මෙවර හජ් වන්දනාවට සහභාගී වූ ඉස්ලාම් බැතිමතුන් 1,100කට වැඩි පිරිසක් මේ වනවිට මියගොස් ඇති බවට වාර්තාවනවා. \nදැඩි උණුසුම් කාලගුණය හේතුවෙන් සහ වන්දනාවේ දී සිදුවූ තෙරපීම් හේතුවෙන් ඔවුන් මියගොස් ඇති බවයි සෞදි රජය ප්‍රකාශ කළේ. \nමිය ගිය පිරිසෙන් වැඩි දෙනෙකු ඊජිප්තු ජාතිකයන්. \nමෙවර හජ් වන්දනාව සඳහා ලොව පුරා ඉස්ලාම් බැතිමතුන් ලක්ෂ 16ක් පමණ පැමිණ ඇති බවයි වාර්තාවන්නේ."
    },
    {
        "ID": "373338",
        "Title": "මාරක අනතුරු දෙකකින් දෙදෙනෙකු මරුට 16කට තුවාල",
        "Link": "https://www.hirunews.lk/373338/මාරක-අනතුරු-දෙකකින්-දෙදෙනෙකු-මරුට-16කට-තුවාල",
        "Date": "Saturday, 22 June 2024 - 9:41",
        "Image": "https://cdn.hirunews.lk/Data/News_Images/202406/1719029393_8761637_hirunews.jpg",
        "Paragraph": "හලාවත - පුත්තලම මාර්ගයේ ජයබිම ප්‍රදේශයේ සුඛෝපභෝගී බස් රථයක් අත්ට්‍රැක්ටරයක ගැටී අද අලුයම සිදුවූ අනතුරකින් කාන්තාවක් මියගොස් තවත් 11 දෙනෙකු තුවාල ලබා තිබෙනවා. \nපොසොන් සිරි නැරඹීම සඳහා ගිරිබාව සහ ඉහළ මගුරන්කඩවල ප්‍රදේශයේ පිරිසක් මෙම අත්ට්‍රැක්ටරයේ ගමන් කර තිබුණා. \nඑහිදී යාපනය සිට කොළඹ බලා ධාවනය වූ අධිසුඛෝපභෝගී බස් රථයක් මෙම අත්ට්‍රැක්ටරයේ පිටුපස ගැටී තිබෙනවා. \nඑහිදී තුවාල ලැබූ 12 දෙනෙකු හලාවත මහ රෝහලට ඇතුළත් කර තිබූ අතර, ඉන් එක් අයෙකුයි මෙලෙස ජීවිතක්ෂයට පත්ව ඇත්තේ. \nමියගිය 50 හැවිරිදි කාන්තාව මගුරන්කඩවල ප්‍රදේශයේ පදිංචිකාරියක් බවටයි අනාවරණ වී ඇත්තේ. \nමේ අතර මැදවච්චිය - තලෙයිමන්නාරම මාර්ගයේ 57 වන කිලෝමීටර කණුව ආසන්නයේ වෑන් රථයක් මාර්ගයෙන් ඉවතට පැන ඊයේ පස්වරුවේ සිදුවූ අනතුරකින් 72 හැවිරිදි කාන්තාවක මියගොස් තවත් පස් දෙනෙකු තුවාල ලබා තිබෙනවා."
    },
    {
        "ID": "373335",
        "Title": "බටහිර ඉන්දීය කොදෙව් කණ්ඩායමට කඩුළු 9ක ජයක්",
        "Link": "https://www.hirunews.lk/373335/බටහිර-ඉන්දීය-කොදෙව්-කණ්ඩායමට-කඩුළු-9ක-ජයක්",
        "Date": "Saturday, 22 June 2024 - 9:02",
        "Image": "https://cdn.hirunews.lk/Data/News_Images/202406/1719027115_7372792_hirunews.jpg",
        "Paragraph": "2024 T20 ලෝක කුසලාන ක්‍රිකට් තරගාවලියේ අද (22) පැවැත්වෙන 46 වැනි තරගය හෙවත් සුපිරි 08 දෙනාගේ වටයෙන් ජය ගැනීමට බටහිර ඉන්දීය කොදෙව් කණ්ඩායම සමත් වුණා.\nඒ අනුව ඔවුන් කඩුළු 9ක ජයක් ලබා ගත්තා.\nකාසියේ වාසිය දිනා ගැනීමට බටහිර ඉන්දීය කොදෙව් කණ්ඩායම පළමුවෙන් පන්දු රැකීමට තීරණය කළා.\nඒ අනුව පළමුවෙන් පන්දුවට පහර දීමට පිටියට පිවිසි අමෙරිකා එක්සත් ජනපදය පන්දුවාර 19යි පන්දු 5ක් අවසානයේ කඩුළු සියල්ල දැවී ලකුණු 128ක් රැස් කළ අතර බටහිර ඉන්දීය කොදෙව් කණ්ඩායම පන්දුවාර 10යි පන්දු 5ක් අවසානයේ එක් කඩුල්ලක් පමණක් දැවී ලකුණු 130ක් රැස් කරමින් කඩුළු 9ක ජයක් වාර්තා කළා.\nඑහිදී Shai Hope නොදැවී ලකුණු 82ක් රැස් කිරීමට සමත් වූ Nicholas Pooran නොදැවී ලකුණු 27ක් රැස් කළා."
    },
    {
        "ID": "373334",
        "Title": "ලොව පළමු වරට මැතිවරණ සටනට එන AI අපේක්ෂකයා",
        "Link": "https://www.hirunews.lk/373334/ලොව-පළමු-වරට-මැතිවරණ-සටනට-එන-ai-අපේක්ෂකයා",
        "Date": "Saturday, 22 June 2024 - 8:45",
        "Image": "https://cdn.hirunews.lk/Data/News_Images/202406/1719026116_8467465_hirunews.jpg",
        "Paragraph": "බ්‍රිතාන්‍යයේ මැතිවරණය සඳහා තරඟ කරන ලොව පළමු කෘත්‍රිම බුද්ධියෙන් නිර්මාණය කළ අපේක්ෂකයකු ඉදිරිපත් වන බව විදෙස් මාධ්‍ය වාර්තා කර තිබෙනවා. \nඑම අපේක්ෂකයාගේ නම ‘AI ස්ටීව්‘ ලෙස ඡන්ද පත්‍රිකාවල සඳහන් වීමට නියමිත බවයි එම වාර්තාවල සඳහන් වන්නේ.\nසමලිංගික හා සංක්‍රාන්ත ලිංගික ප්‍රජාවගේ අයිතිවාසිකම් වෙනුවෙන් ද, සංක්‍රමණිකයන් වෙනුවෙන් ද ඡන්ද ව්‍යාපාරයේ නිරතවනු ඇති බවත් වැඩිදුරටත් වාර්තා වෙනවා.\nලබන ජූලි මස 04 වැනිදා පැවැත්වෙන බ්‍රිතාන්‍ය මැතිවරණයේදී අපේක්ෂකයකු ලෙස ඉදිරිපත්වීමට නියමිත ස්ටීව් එන්ඩකෝට් වෙනුවෙන් එම කෘත්‍රිම බුද්ධියෙන් නිර්මාණය කරනු ලැබූ අපේක්ෂකයා නිවේදනය කර ඇති අතර, එන්ඩකෝට්ගේ ඡන්ද පත්‍රිකාවේ ද සටහන් වීමට නියමිතව ඇත්තේ ‘AI ස්ටීව්‘ ලෙස නිර්මාණය කළ මුහුණ බව ද විදෙස් මාධ්‍ය වැඩිදුරටත් වාර්තා කර තිබුණා."
    },
    {
        "ID": "373333",
        "Title": "ජාතික හැඳුනුම්පත් සම්බන්ධයෙන් විශේෂ දැනුම්දීමක්",
        "Link": "https://www.hirunews.lk/373333/ජාතික-හැඳුනුම්පත්-සම්බන්ධයෙන්-විශේෂ-දැනුම්දීමක්",
        "Date": "Saturday, 22 June 2024 - 8:45",
        "Image": "https://cdn.hirunews.lk/Data/News_Images/202406/1719026115_3137499_hirunews.jpg",
        "Paragraph": "ජාතික හැඳුනුම්පත් ලබා ගැනීමට නොහැකි වු වයස අවුරුදු 40 ඉක්මවූ පුද්ගලයින් සඳහා ජාතික හැඳුනුම්පත් ලබා ගැනීමට තවදුරටත් අවස්ථාව පවතින බව පුද්ගලයින් ලියාපදිංචි කිරීමේ දෙපාර්තමේන්තුව දැනුම් දෙනවා.\nඋප්පැන්න සහතිකයක් නොමැතිවීම හේතුවෙන් මෙතෙක් හැඳුනුම්පතක් ලබාගැනීමට නොහැකිවී ඇති පුද්ගලයින් වෙනුවෙන් මෙම වැඩපිළිවෙළ ක්‍රියාත්මකයි.\nඑම දෙපාර්තමේන්තුවේ කොමසාරිස් ජනරාල් ප්‍රදීප් සපුතන්ත්‍රී සඳහන් කළේ මේ මස 30 වනදා දක්වා ඒ සඳහා අවස්ථාව පවතින බවයි.\nමේ සඳහා ඉල්ලුම්පත් යොමු කිරීමට පසුගිය මාර්තු මස 31 වනදා දක්වා කාලය ලබා දී තිබුණු බව ද ඔහු තවදුරටත් සඳහන් කළා.\nපුද්ගලයින් ලියාපදිංචි කිරීමේ දෙපාර්තමේන්තුවේ කොමසාරිස් ජනරාල් ප්‍රදීප් සපුතන්ත්‍රී වැඩිදුරටත් පවසා සිටියේ ප්‍රාදේශීය ලේකම්වරුන් එම කාලය දීර්ඝ කර දෙන ලෙසට කළ ඉල්ලීම් සැලකිල්ලට ගනිමින් ඉල්ලුම්පත් යොමු කිරීම සඳහා මෙලෙස කාලය ලබා දීමට කටයුතු කළ බවයි."
    },
    {
        "ID": "373331",
        "Title": "ලෙබනනයත් තවත් ගාසා තීරයක්වන ලකුණු",
        "Link": "https://www.hirunews.lk/373331/ලෙබනනයත්-තවත්-ගාසා-තීරයක්වන-ලකුණු",
        "Date": "Saturday, 22 June 2024 - 8:16",
        "Image": "https://cdn.hirunews.lk/Data/News_Images/202406/1719024359_6987703_hirunews.jpg",
        "Paragraph": "ලෙබනනය තවත් ගාසා තීරයක් වනු දැකීම, ලෝකයට දරාගත නොහැකි වනු ඇති බව එක්සත් ජාතීන්ගේ සංවිධානය පවසනවා. \nඊශ්‍රායලය සහ ලෙබනනයේ හිස්බුල්ලා සංවිධානය අතර හට ගනිමින් පවතින ගැටුම් සම්බන්ධයෙන් අදහස් දක්වමිනුයි එම සංවිධානයේ මහ ලේකම් අන්තෝනියෝ ගුටේරස් මේ බව ප්‍රකාශ කර ඇත්තේ. \nපසුගිය වසරේ ඔක්තෝම්බර් 07වනදා ආරම්භ වූ හමාස් ඊශ්‍රායල ගැටුම් ආරම්භයේ සිටම ලෙබනනයේ හිස්බුල්ලා සහ ඊශ්‍රායලය අතර වරින් වර ගැටුම් ඇතිවුණා. \nපෙරේදා (20) හිස්බුල්ලා නායක හසන් නස්රල්ලා ඊශ්‍රායලයට දැඩි අනතුරු ඇඟවීමක් කර තිබූ අතර, ඊශ්‍රායලද පෙරළා පහර දෙන බවයි ප්‍රකාශ කළේ. \nඊශ්‍රායලය එල්ල කළ ප්‍රහාරවලින් දකුණු ලෙබනනයේ දස දහස් ගණනක පිරිසක් අවතැන් වී සිටිනවා."
    },
    {
        "ID": "373329",
        "Title": "බටහිර ඉන්දීය කොදෙව් කණ්ඩායමට  ලකුණු 129ක ඉලක්කයක්",
        "Link": "https://www.hirunews.lk/373329/බටහිර-ඉන්දීය-කොදෙව්-කණ්ඩායමට-ලකුණු-129ක-ඉලක්කයක්",
        "Date": "Saturday, 22 June 2024 - 7:44",
        "Image": "https://cdn.hirunews.lk/Data/News_Images/202406/1719022460_8225803_hirunews.jpg",
        "Paragraph": "2024 T20 ලෝක කුසලාන ක්‍රිකට් තරගාවලියේ අද (22) පැවැත්වෙන 46 වැනි තරගය හෙවත් සුපිරි 08 දෙනාගේ වටයේ අමෙරිකා එක්සත් ජනපද - කොදෙව් තරගයේ කාසියේ වාසිය දිනා ගැනීමට බටහිර ඉන්දීය කොදෙව් කණ්ඩායම සමත් වූ අතර කොදෙව්වන් පළමුවෙන් පන්දු රැකීමට තීරණය කළා.\nඒ අනුව පළමුවෙන් පන්දුවට පහර දීමට පිටියට පිවිසි අමෙරිකා එක්සත් ජනපදය පන්දුවාර 19යි පන්දු 5ක් අවසානයේ කඩුළු සියල්ල දැවී ලකුණු 128ක් ලබා ගැනීමට සමත් වුණා.\nඑහිදී Andries Gous ලකුණු 29ක්ද, Nitish Kumar ලකුණු 20ක්ද, Milind Kumar ලකුණු 19ක්ද ලබා ගත්තා.\nපන්දු යැවීමේදී බටහිර ඉන්දීය කොදෙව් කණ්ඩායම වෙනුවෙන් Andre Russell හා Roston Chase කඩුළු 3 බැගින් දවා ගත් අතර Alzarri Joseph කඩුළු 2ක්ද, Gudakesh Motie එක් කඩුල්ලක් ද දවා ගත්තා.\nඒ අනුව බටහිර ඉන්දීය කොදෙව් කණ්ඩායම ලකුණු 129ක ඉලක්කයක් හඹා යාමට නියමිතයි."
    },
    {
        "ID": "373325",
        "Title": "ප්‍රදේශ කිහිපයකට වැසි",
        "Link": "https://www.hirunews.lk/373325/ප්‍රදේශ-කිහිපයකට-වැසි",
        "Date": "Saturday, 22 June 2024 - 6:33",
        "Image": "https://cdn.hirunews.lk/Data/News_Images/202406/1719018186_5100446_hirunews.jpg",
        "Paragraph": "බස්නාහිර, සබරගමුව සහ වයඹ පළාත්වලත් මහනුවර, නුවරඑළිය, ගාල්ල සහ මාතර දිස්ත්‍රික්කවලත් විටින්විට වැසි ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nබස්නාහිර සහ සබරගමුව පළාත්වලත්, මහනුවර, නුවරඑළිය සහ පුත්තලම දිස්ත්‍රික්කවලත් ඇතැම් ස්ථානවල මි.මී.100ට වැඩි තද වැසි ඇතිවිය හැකි බවයි වාර්තා වන්නේ.\nඑමෙන්ම මාතලේ සහ අනුරාධපුර දිස්ත්‍රික්කවල සිහින් වැසිවාර කිහිපයක් ඇති විය හැකි බවද සඳහන්.\nකාලගුණ විද්‍යා දෙපාර්තමේන්තුව වැඩිදුරටත් පවසන්නේ මධ්‍යම කඳුකරයේ බටහිර බෑවුම් ප්‍රදේශවලත්, උතුරු, උතුරු-මැද සහ වයඹ පළාත්වලත් ත්‍රිකුණාමලය, හම්බන්තොට සහ මොණරාගල දිස්ත්‍රික්කවලත් විටින් විට හමන පැ.කි.මී. (40-50)ක පමණ තද සුළං ඇතිවිය හැකි බවයි."
    },
    {
        "ID": "373324",
        "Title": "අමෙරිකා - කොදෙව් තරගයේ කාසියේ වාසිය කොදෙව්වන්ට",
        "Link": "https://www.hirunews.lk/373324/අමෙරිකා-කොදෙව්-තරගයේ-කාසියේ-වාසිය-කොදෙව්වන්ට",
        "Date": "Saturday, 22 June 2024 - 5:50",
        "Image": "https://cdn.hirunews.lk/Data/News_Images/202406/1719015550_9147674_hirunews.jpg",
        "Paragraph": "2024 T20 ලෝක කුසලාන ක්‍රිකට් තරගාවලියේ අද (22) පැවැත්වෙන 46 වැනි තරගය හෙවත් සුපිරි 08 දෙනාගේ වටයේ අමෙරිකා එක්සත් ජනපද - කොදෙව් තරගයේ කාසියේ වාසිය දිනා ගැනීමට බටහිර ඉන්දීය කොදෙව් කණ්ඩායම සමත් වුණා.\nඒ අනුව, කාසියේ වාසිය දිනාගත් කොදෙව්වන් තීරණය කළේ පළමුවෙන් පන්දු රැකීමටයි. \nඑම තරගය Kensington Oval, Bridgetown, Barbados හිදී පැවැත්වීමට නියමිතයි."
    },
    {
        "ID": "373323",
        "Title": "Euro 2024 පාපන්දු තරගාවලියේදී පෝලන්තය පරදා ඔස්ට්‍රියාවට ජය",
        "Link": "https://www.hirunews.lk/373323/euro-2024-පාපන්දු-තරගාවලියේදී-පෝලන්තය-පරදා-ඔස්ට්‍රියාවට-ජය",
        "Date": "Friday, 21 June 2024 - 23:48",
        "Image": "https://cdn.hirunews.lk/Data/News_Images/202406/1718993879_4965347_hirunews.jpg",
        "Paragraph": "Euro 2024 යුරෝපීය පාපන්දු ශූරතාවලියේ 'ඩී' කාණ්ඩයෙන් තරග වැදුණු පෝලන්තය සහ ඔස්ට්‍රියාව අතර තරගයේ ජය වාර්තා කිරීමට ඔස්ට්‍රියා කණ්ඩායම සමත් වුණා.\nඒ ගෝල 3 -1 ක් ලෙස පෝලන්තය පරාජයට පත් කරමින්."
    },
    {
        "ID": "373322",
        "Title": "එංගලන්තය පරදා දකුණු අප්‍රිකාවට ජය",
        "Link": "https://www.hirunews.lk/373322/එංගලන්තය-පරදා-දකුණු-අප්‍රිකාවට-ජය",
        "Date": "Friday, 21 June 2024 - 23:32",
        "Image": "https://cdn.hirunews.lk/Data/News_Images/202406/1718992930_2854886_hirunews.jpg",
        "Paragraph": "2024 T20 ලෝක කුසලාන ක්‍රිකට් තරගාවලියේ අද (21) පැවති 45 වැනි තරගය හෙවත් සුපිරි 08 දෙනාගේ වටයේ එංගලන්ත - දකුණු අප්‍රිකා තරගයේ ජය වාර්තා කිරීමට දකුණු අප්‍රිකා කණ්ඩායම සමත් වුණා.\nඒ ලකුණු 07කින් එංගලන්තය පරාජයට පත් කරමින්.\nශ්‍රී ලංකා වේලාවෙන් අද රාත්‍රී 08.00ට ආරම්භ වූ තරගයේ කාසියේ වාසිය දිනාගත් එංගලන්තය තීරණය කළේ පළමුවෙන් පන්දු රැකීමටයි.\nඒ අනුව Daren Sammy National Cricket Stadium, Gros Islet, St Lucia හිදී පැවැති තරගයෙ පළමුවෙන් පන්දුවට පහරදීමට පිටියට පිවිසි දකුණු අප්‍රිකාව පන්දුවාර 20 අවසානයේ කඩුලු 06ක් දැවී ලකුණු 163ක් ලබා ගැනීමට සමත් වුණා.\nඅනතුරුව ලකුණු 164ක ඉලක්කයක් සහිතව පිලිතුරු ඉලක්කයක් සහිතව පිටියට පිවිසි එංගලන්ත කණ්ඩායමට පන්දුවාර 20 අවසානයේ කඩුලු 06ක් දැවී ලබා ගැනීමට හැකිවුණේ ලකුණු 156ක් පමණයි."
    },
    {
        "ID": "373319",
        "Title": "විදුලි සේවකයෙකු විදුලි රැහැන් කණුවට බිලි වෙයි",
        "Link": "https://www.hirunews.lk/373319/විදුලි-සේවකයෙකු-විදුලි-රැහැන්-කණුවට-බිලි-වෙයි",
        "Date": "Friday, 21 June 2024 - 22:20",
        "Image": "https://cdn.hirunews.lk/Data/News_Images/202406/1718988568_6690465_hirunews.jpg",
        "Paragraph": "විදුලි බල මණ්ඩලයේ ලොරි රථයකින් විදුලි රැහැන් කණු ඉවතට ගනිමින් සිටියදී කණුවක් ඇගට වැටීමෙන් එහි සේවකයෙකු මියගොස් තිබෙනවා.\n \nහඟුරන්කෙත මැදගම ප්‍රදේශයේදී මේ අනතුර සිදුව තිබෙන බවයි පොලිසිය පවසන්නේ.\nවිදුලි රැහැන් කණුව ඇඟට වැටීමෙන් බරපතල තුවාල ලැබූ සේවකයා පල්ලේබෝවල රෝහලට ඇතුළත් කර තිබුණා.\nවැඩිදුර ප්‍රතිකාර සඳහා රිකිල්ලගස්කඩ රෝහලට ඇතුළත් කිරීමේදී මොහු මියගොස් තිබෙන බවයි රෝහල් ආරංචිමාර්ග පැවසුවේ. \nමිය ගිය සේවකයා 23 හැවිරිදි අඹගමුව, උඩබුලත්ගම ප්‍රදේශයේ පදිංචිකරුවෙකු බවත්, ඔහු කොන්ත්‍රාත් පදනමින් සේවය කළ අයෙකු බවයි වාර්තා වන්නේ."
    },
    {
        "ID": "373316",
        "Title": "ටික්ටොක් එකෙන් පෝලන්තය පෙන්වා මුදල් ගැරූ මහා ජාවාරම (වීඩියෝ)",
        "Link": "https://www.hirunews.lk/373316/ටික්ටොක්-එකෙන්-පෝලන්තය-පෙන්වා-මුදල්-ගැරූ-මහා-ජාවාරම-වීඩියෝ",
        "Date": "Friday, 21 June 2024 - 21:23",
        "Image": "https://cdn.hirunews.lk/Data/News_Images/202406/1718985193_705414_hirunews.jpg",
        "Paragraph": "පෝලන්තයේ රැකියා ලබාදෙන බව පවසා ඩුබායි රාජ්‍යයේ සිට මෙහෙයවන මහා පරිමාණ මුල්‍ය වංචාවේ මෙරට ඒජන්තවරුන් ලෙස පෙනී සිටින පුද්ගලයන් ලක්ෂ ගණනින් මුදල් බැර කර ගෙන ඇත්තේ තම පෞද්ගලික ගිණුම්වලට බව මේ වන විට හෙළිව තිබෙනවා.\nටික් ටොක් සමාජ මාධ්‍ය හරහා විවිධ ප්‍රචාර ගෙන යමින් සිදුකරන මෙම රැකියා ජාවාරමට මේ වනවිට මැදපෙරදිග රටවල සේවයේ නියුතු ශ්‍රී ලාංකිකයන් රැසක් හසුව අවසන්.\nහිරු සී.අයි.ඒ. හරහා ඊයේ (20) අප හෙළි කලේ ඩුබායි හි සිටින ශ්‍රී ලාංකිකයන් පිරිසක් විසින් ටික් ටොක් හරහා විවිධ අන්දමේ වීඩියෝ පට මුදාහරිමින් ඔවුන්ට ඉතා පහසුවෙන් යුරෝපීය රටක් වන පෝලන්තයේ රැකියා ලබා දිය හැකි බවයි.\nමෙම ටික් ටොක් පණිවිඩවලට මුලා වු මැදපෙරදිග ඇතුළු රටවල සිටින ශ්‍රී ලාංකිකයන් බොහෝ පිරිසක් මොවුන්ට ලක්ෂ ගණනින් මුදල් ගෙවා තිබුනේ පෝලන්ත රැකියා අපේක්ෂාවෙන්.\nඑලෙස මුදල් ගෙවු පසු ලබා දී ඇති බොහෝ ලියකියවිලි ව්‍යාජ ඒවා බව මේ වනවිට හෙළිව තිබෙනවා.\nමෙලෙස එම ලියකියවිලි සාදාදෙන බවට පවසා මොවුන් ලක්ෂ ගණනින් මුදල් බැර කරගෙන ඇත්තේ ඔවුන්ගේ පෞද්ගලික ගිණුම්වලට බව ද මේ වනවිට හෙළිව තිබෙනවා.\nඩුබායි රාජ්‍යයේ සිට මේ වනවිට රුපියල් ලක්ෂ ගණනින් ජනතා මුදල් වංචා කරන මෙම පෝලන්ත රැකියා ජාවාරමේ තවත් තොරතුරු රැසක් ඉදිරියේදීත් හෙළිදරව් කිරීමට හිරු සී.අයි.ඒ.සූදානම්."
    },
    {
        "ID": "373315",
        "Title": "දකුණේ අස්වැන්න කෝච්චියෙන් කොළඹට",
        "Link": "https://www.hirunews.lk/373315/දකුණේ-අස්වැන්න-කෝච්චියෙන්-කොළඹට",
        "Date": "Friday, 21 June 2024 - 21:23",
        "Image": "https://cdn.hirunews.lk/Data/News_Images/202406/1718985126_6693243_hirunews.jpg",
        "Paragraph": "දුම්රියෙන් බෙලිඅත්ත සිට මරදානට කෘෂි භාණ්ඩ ප්‍රවාහනය කිරීමේ විශේෂ වැඩසටහනක් ආරම්භ කරන බව ඇති බව දුම්රිය දෙපාර්තමේන්තුව පවසනවා.\nමෙය නියමු ව්‍යාපෘතියක් ලෙස ක්‍රියාත්මක කිරීමටයි සැලසුම්කොට ඇත්තේ.\nමේ අනූව ජුනි 29 වැනිදා බෙලිඅත්ත සිට මරදාන දක්වා දුම්රිය මගින් කෘෂි භාණ්ඩ ප්‍රවාහනය කිරිමේ වැඩසටහන ආරම්භ කරන බව දුම්රිය දෙපාර්තමේන්තුව පවසනවා.\nදුම්රිය හරහා කෘෂි භාණ්ඩ ප්‍රවාහන කිරීමේ ක්‍රමවේද‍ය ලෝක බැංකු ආධාර යටතේ සිදු කිරීමට සැලසුම්කොට තිබෙනවා.\nමෙහිදී Online app මගින් සහ දුරකථන hotline භාවිතයෙන් කෘෂි ප්‍රවාහන කටයුතු සඳහා දුම්රිය වෙන්කර ගැනීමේ අවස්ථාව හිමිවනවා.\nදුම්රිය ප්‍රවාහන ගාස්තු අවම වීම හා කෘෂි නිෂ්පාදනවලින් අතරමැදියන් සුරාකෑම අවම වන නිසා කෘෂි නිපැයුම් සාධාරණ මිලකට අලෙවි කරගැනීමට හැකිවන බවද පවසනවා.\nමේ අනූව දුම්රිය දෙපාර්තමේන්තුව පෙන්වා දෙන්නේ මේ හරහා පසු අස්වනු හානියද අවම වන බවයි.\nව්‍යාපෘතිය පිළිබඳ මූලික සාකච්ඡාව ගාල්ල දිස්ත්‍රික් ලේකම් කාර්යාලයේ දී පැවැත්වුණා."
    },
    {
        "ID": "373309",
        "Title": "එංගලන්ත - දකුණු අප්‍රිකා තරගයේ කාසියේ වාසිය එංගලන්තයට",
        "Link": "https://www.hirunews.lk/373309/එංගලන්ත-දකුණු-අප්‍රිකා-තරගයේ-කාසියේ-වාසිය-එංගලන්තයට",
        "Date": "Friday, 21 June 2024 - 19:36",
        "Image": "https://cdn.hirunews.lk/Data/News_Images/202406/1718978766_2157749_hirunews.jpg",
        "Paragraph": "2024 T20 ලෝක කුසලාන ක්‍රිකට් තරගාවලියේ අද (21) පැවැත්වෙන 45 වැනි තරගය හෙවත් සුපිරි 08 දෙනාගේ වටයේ එංගලන්ත - දකුණු අප්‍රිකා තරගයේ කාසියේ වාසිය දිනා ගැනීමට එංගලන්ත කණ්ඩායම සමත් වුණා.\nඒ අනුව, කාසියේ වාසිය දිනාගත් එංගලන්තය තීරණය කළේ පළමුවෙන් පන්දු රැකීමටයි.\nශ්‍රී ලංකා වේලාවෙන් අද රාත්‍රී 08.00ට ආරම්භ වන එම තරගය Daren Sammy National Cricket Stadium, Gros Islet, St Lucia හිදී පැවැත්වීමට නියමිතයි."
    },
    {
        "ID": "373308",
        "Title": "රාජ්‍ය අනුග්‍රහය නොමැතිව මිහින්තලේ පොසොන් සමරයි",
        "Link": "https://www.hirunews.lk/373308/රාජ්‍ය-අනුග්‍රහය-නොමැතිව-මිහින්තලේ-පොසොන්-සමරයි",
        "Date": "Friday, 21 June 2024 - 19:37",
        "Image": "https://cdn.hirunews.lk/Data/News_Images/202406/1718978718_49469_hirunews.jpg",
        "Paragraph": "ලබන වසරේ පොසොන් උළෙල නව රජයක් යටතේ පවත්වන බව මිහින්තලා රජමහා විහාරාධිපති පූජ්‍ය වලවා හැංගුනවැවේ ධම්මරතන හිමියන් පවසනවා.\nඋන්වහන්සේ මේ බව කියා සිටියේ මෙවර පොසොන් දින සැමරුම පිළිබදව අනුශාසනාවක් සිදු කරමින්."
    },
    {
        "ID": "373306",
        "Title": "පාසල් ශිෂ්‍යාවක් පැහැරගෙන හදි කළ 5ක් සොයා විමර්ශන",
        "Link": "https://www.hirunews.lk/373306/පාසල්-ශිෂ්‍යාවක්-පැහැරගෙන-හදි-කළ-5ක්-සොයා-විමර්ශන",
        "Date": "Friday, 21 June 2024 - 19:22",
        "Image": "https://cdn.hirunews.lk/Data/News_Images/202406/1718977794_8849994_hirunews.jpg",
        "Paragraph": "පාසල් ශිෂ්‍යාවක් පැහැරගෙන ගොස් සමූහ දූෂණයට ලක්කළ බව කියන සිදුවීමක් වාර්තා වනවා.\n17 හැවිරිදි පාසල් ශිෂ්‍යාවක් මෙසේ සමූහ දූෂණයට ලක්කොට ඇති බවයි හංවැල්ල පොලිසිය හිරු නිවුස් වෙත පැවසුවේ.\nහංවැල්ල ඇඹුල්ගම ප්‍රදේශයේ දී මේ ශිෂ්‍යාව පැහැරගෙන ගොස් ඇති බවයි වාර්තා වන්නේ.\nසිද්ධියට සම්බන්ධ තරුණයින් පස් දෙනෙකු සොයාපරීක්ෂණ ආරම්භ කළ බවද හංවැල්ල පොලිසිය පවසනවා.\nමෙම පාසල් ශිෂ්‍යාව ඇගේ පෙම්වතා හමු වීමට ගොස් තිබුණා.\nපසුව නැවත නිවස බලා එමින් සිටි‍යදී අතර මග යතුරු පැදිවලින් පැමිණි තරුණයින් පස් දෙනෙකු විසින් ශිෂ්‍යාව බලහත්කාරයෙන් පැහැරගෙන ඇති බවයි පැවසෙන්නේ.\nඒ අනූව ඇය යතුරු පැදියක නංවාගෙන ජල්තර ප්‍රදේශයේ හදමින් තිබූ ආදාහනාගාරයක් වෙත රැගෙන ගොස් තිබෙනවා.\nඑහිදී පාසල් දැරිය සමූහ වශයෙන් දූෂණය කොට ඇති බවයි දැරිය විසින් සිදුකල පැමිණිල්ලේ සදහන් වන්නේ.\nදූෂණයට පත් දැරිය කොස්ගම ප්‍රදේශයේ පදිංචිකාරියක බවයි පොලිසිය පැවසුවේ.\nපොසොන් පොහොය යෙදුණු අද පෙරවරුවේ මේ දැරිය ඇයගේ මවගේ නැගණිය සමග දන්සැලක් වෙත ගොස් තිබෙනවා.\nඑහිදී පුංචි අම්මාට යමක් පවසා පෙම්වතා හමුවීමට ගොස් තිබෙන බවයි අය පොලිසියට පවසා ඇත්තේ.\nමේ සම්බන්ධයෙන් කඩිනම් විමර්ෂණයක් අරඹා තිබෙන බවත් වහාම සැකකරුවන් අත්අඩංගුවට ගැනීමට කටයුතු කරන බවයි හංවැල්ල පොලිස් ස්ථානාධිපතිවරයා හිරු නිවුස් වෙත පැවසුවේ."
    },
    {
        "ID": "373305",
        "Title": "මිහිතලයෙන් අතුරුදන් වෙන දේවල් ගැන ජනපතිගෙන් ප්‍රකාශයක්",
        "Link": "https://www.hirunews.lk/373305/මිහිතලයෙන්-අතුරුදන්-වෙන-දේවල්-ගැන-ජනපතිගෙන්-ප්‍රකාශයක්",
        "Date": "Friday, 21 June 2024 - 18:48",
        "Image": "https://cdn.hirunews.lk/Data/News_Images/202406/1718975922_4041853_hirunews.jpg",
        "Paragraph": "තෙත්බිම්, අලි ඇතුන් සහ අනෙකුත් සතුන්, අද මිහිතලයෙන් අතුරුදහන් වන විශේෂ බවට පත්වෙමින් තිබෙන බව ජනාධිපති රනිල් වික්‍රමසිංහ පවසනවා.\nජනාධිපතිවරයා මේ බව සඳහන් කළේ, ඊයේ (20) බත්තරමුල්ල හෝටලයක පැවති අන්තර්ජාතික තෙත්බිම් එකමුතුවේ පළමු වැනි ආසියානු සහ ඕෂනියා සබැඳි සමුළුවේ (1st WLI Asia Oceania Conference 2024) සමාප්ති උත්සවයට එක් වෙමින්.\nසංවර්ධනය සහ ජනගහණයේ ව්‍යාප්තිය සමඟ අද රට පුරා තෙත්බිම් අහිමි වෙමින් පවතින බවද ජනාධිපතිවරයා සඳහන් කළා.\nඑබැවින් අප මේවා සංරක්ෂණය කර ගැනිමට කඩිනම් අවධානය යොමු කළ යුතු බවත්, එහිදී සියලුදෙනා එකඟ වන පොදු අරමුණකින් කටයුතු කළයුතු බවත් ජනාධිපතිවරයා පැවසුවා."
    },
    {
        "ID": "373303",
        "Title": "පාස්කු වින්දිතයන්ට ලැබුණු මිලියන 500ක් බෙදලා ඉවරයි",
        "Link": "https://www.hirunews.lk/373303/පාස්කු-වින්දිතයන්ට-ලැබුණු-මිලියන-500ක්-බෙදලා-ඉවරයි",
        "Date": "Friday, 21 June 2024 - 18:44",
        "Image": "https://cdn.hirunews.lk/Data/News_Images/202406/1718975471_1060941_hirunews.jpg",
        "Paragraph": "පාස්කු ප්‍රහාරයේ වින්දිත ජනතාවට විවිධ පාර්ෂව ඔස්සේ කාදිනල් හිමියන්ට ලැබුණු ආධාර මුදල් එම ජනතාව වෙනුවෙන් බෙදා දී තිබෙනවා.\n \nඒ අනූව රුපියල් මිලියන 500ක් පමණ වින්දිත ජනතාව වෙනුවෙන් වියදම් කොට තිබෙන බව කොළඹ අගරදගුරු පදවි ජන සන්නිවේදන අධ්‍යක්ෂක ජූඩ් කිෂාන්ත පියතුමෝ පැවසුවා.\nහිටපු ජනාධිපති මෛත්‍රිපාල සිරිසේන මහතා ඊයේ (20) කාදිනල් හිමියන් වෙත නැගූ චෝදනාවට පිළිතුරු දෙමින් මේ බව \nඋන්වහන්සේ මේ බව පැවසුවා.\nමෙහිදී ජූඩ් කිෂාන්ත පියතුමා වැඩිදුරටත් කියා සිටියේ දේශපාලන වශයෙන් මෛත්‍රී පාල සිරිසේන බංකොලොත් භාවයකට පත්ව ඇති බවයි.\nඑබැවින් සිය බංකොලොත් බව වසා ගැනීමට බොරු ප්‍රචාර මාධ්‍ය ඉදිරියේ ප්‍රකාශ කරන බවයි උන්වහන්සේ පවසන්නේ.\nඅගරදගුරු පදවි ජනසන්නිවේදන අධ්‍යක්ෂක ජූඩ් කිෂාන්ත පියතුමා අද ( 21) මාධ්‍ය හමුවක් පවත්වමින් කොළඹ අගරදගුරු මැදුරේදී මේ බව පැවසුවා."
    },
    {
        "ID": "373301",
        "Title": "කටුමැටි නිවහන කඩා දැමූ අලි රංචුව",
        "Link": "https://www.hirunews.lk/373301/කටුමැටි-නිවහන-කඩා-දැමූ-අලි-රංචුව",
        "Date": "Friday, 21 June 2024 - 18:21",
        "Image": "https://cdn.hirunews.lk/Data/News_Images/202406/1718974252_8400115_hirunews.jpg",
        "Paragraph": "මුලතිව් ඔට්ටිසුඩාන් හා කිළිනොච්චියේ භාරතිපුරම් යන ප්‍රදේශවලට පෙරේදා (19) රාත්‍රියේ කඩා වැඩුණු වන අලි රංචුවක් එක් නිවසක් කඩා වගාවන් රැසකට හානි සිදු කර තිබෙනවා.\nවන අලි රංචුවේ ප්‍රහාරය නිසා මුලතිව් හා වැලිඔය සීමාවේ නිවසකට බරපතල හානි සිදුව ඇති අතර එම පළාතේ තිබූ අඹ, කෙසෙල්, හා කොමඩු වගාවන් රැසකට හානි සිදු කර ඇති බවයි අප වාර්තාකරු සඳහන් කළේ.\nකිළිනොච්චිය ප්‍රදේශයේ මාස එකහමාරක් පමණ වයස ගොයම් තිබූ කුඹුරු අක්කර 45 ක පමණ ගොයම වන අලින් විසින් කා දමා ඇති බවද සඳහන්.\nගොවීන් වන අලි පලවා හැරීමට අලි වෙඩි හා රතිඤ්ඤා දමා ඇතත් ඒවාට වන අලි කිසිසේත්ම බිය නොවන බැවින් කිළිනොච්චිය හා මුලතිව් පළාත් වල වැසියන් වනජීවී නිලධාරින්ගෙන් හා අදාල බලධාරීන්ගෙන් ඉල්ලා සිටින්නේ, මෙම වන අලි රංචුව මුලතිව් මහ කැලයට පලවා හැර ගොවීන්ගේ වගාවන් හා නිවාස බේරා දෙන ලෙසයි."
    },
    {
        "ID": "373299",
        "Title": "\\\"ෆොන්සේකා ලඟදීම රනිල්ට එකතු වෙනවා\\\" - දිගම්බරම්",
        "Link": "https://www.hirunews.lk/373299/ෆොන්සේකා-ලඟදීම-රනිල්ට-එකතු-වෙනවා-දිගම්බරම්",
        "Date": "Friday, 21 June 2024 - 17:33",
        "Image": "https://cdn.hirunews.lk/Data/News_Images/202406/1718971374_3373612_hirunews.jpg",
        "Paragraph": "පාර්ලිමේන්තු මන්ත්‍රී ජෙනරාල් ෆොන්සේකා සමගි ජන බලවේගයේ ජනාධිපති අපෙක්ෂකයා වශයෙන් ඉදිරිපත් විමට අපෙක්ෂා කල බව පාර්ලිමේන්තු මන්ත්‍රී පලනි දිගම්බරම් පවසනවා.\nඑම අපේක්ෂක ධූරටය ඔහු වෙත ලබා නොදුන් නිසා සරත් ෆොන්සේකා, සමගි ජන බලවේගයේ නායක සහ විපක්ෂ නායක සජිත් ප්‍රේමදාස විවේචනය කරන බවද මන්ත්‍රීවරයා සඳහන් කළා.\nදමිල ප්‍රගතිශිලි සන්ධානයේ නියෝජ්‍ය නායක සහ නුවරඑලිය දිස්ත්‍රික් පාර්ලිමේන්තු මන්ත්‍රී පලනි දිගම්බරම් මේ බව පැවසුවේ අද (21) හැටන්, වැලිඔය ප්‍රදේශයේ පැවති පක්ෂ රැස්විමකට එක්වෙමින්.\nසරත් ෆොන්සේකා හිටපු සැම පක්ෂයකම නායකයින් විවේචනය කරමින් කටයුතු කල අයෙකු බවද මන්ත්‍රීවරයා සඳහන් කළා.\nහමුදා මානසිකත්වයෙන් පෙළෙන සරත් ෆොන්සේකා, රනිල් වික්‍රමසිංහ සමග එක්විමට සුදානමින් සිටින බවත්, සජිත් ප්‍රේමදාස ජනාධිපතිවරණයෙන් විශිෂ්ඨ ජයග්‍රහණයක් ලබා ගන්නා බවත් පලනි දිගම්බරම් මන්ත්‍රීවරයා වැඩිදුරටත් පැවසුවා."
    },
    {
        "ID": "373297",
        "Title": "ලොව න්‍යෂ්ටික බලවතුන්ගේ ආරක්ෂක පද්ධතියට ඩොලර් බිලියන 91ක්",
        "Link": "https://www.hirunews.lk/373297/ලොව-න්‍යෂ්ටික-බලවතුන්ගේ-ආරක්ෂක-පද්ධතියට-ඩොලර්-බිලියන-91ක්",
        "Date": "Friday, 21 June 2024 - 17:20",
        "Image": "https://cdn.hirunews.lk/Data/News_Images/202406/1718970575_9802148_hirunews.jpg",
        "Paragraph": "ලොව න්‍යෂ්ටික බලවතුන් ඔවුන්ගේ ආරක්ෂක පද්ධති සඳහා පසුගිය වසරේදී පමණක් ඩොලර් බිලියන 91 යි දශම 04 ක් වැය කර තිබෙනවා.\nඑය වාර්තාගත අගයක් වන අතර 2022 වසරට වඩා සියයට 13 යි දශම 04ක වර්ධනයක්.\nඑහිදී අමරිකාව වැඩිම වියදම සිදු කර ඇති අතර එය ඩොලර් බිලියන 51 යි දශම 5 ක්.\nචීනය ඩොලර් බිලියන 11 යි දශම 09 ක් ද, රුසියාව ඩොලර් බිලියන 8 යි දශම 3 ක් ද, න්‍යෂ්ටික ආරක්ෂාව වෙනුවෙන් වැය කර තිබෙනවා."
    },
    {
        "ID": "373296",
        "Title": "වසර 16කට පසු කොදෙව් කාන්තා පිලට එරෙහිව ශ්‍රී ලංකාවට තරගාවලි ජයක්",
        "Link": "https://www.hirunews.lk/373296/වසර-16කට-පසු-කොදෙව්-කාන්තා-පිලට-එරෙහිව-ශ්‍රී-ලංකාවට-තරගාවලි-ජයක්",
        "Date": "Friday, 21 June 2024 - 16:40",
        "Image": "https://cdn.hirunews.lk/Data/News_Images/202406/1718968195_2146675_hirunews.jpg",
        "Paragraph": "බටහිර ඉන්දීය කොදෙව් කාන්තා කණ්ඩායමට එරෙහිව පූර්ණ එක්දින තරගාවලි ජයක් ලබා ගැනීමට ශ්‍රී ලංකා කණ්ඩායම සමත්වුණා. \nඒ අද පැවති තුන්වන සහ අවසන් එක්දින තරගය ලකුණු 161 කින් ජයගනිමින්. ශ්‍රී ලංකා ක්‍රීඩිකාවන් පළමුව පන්දුවට පහරදෙමින් කඩුලු 06 කට ලකුණු 275 ක් රැස් කළේ, චමරි අතපත්තුගේ ලකුණු 91 ක අනගි ඉනිමක් සමඟයි. \nඅනතුරුව පිළිතුරු ඉනිම ක්‍රීඩා කළ කොදෙව් කාන්තා කණ්ඩායමට පන්දුවාර 34 යි පන්දු 5 ක් තුළදී සියලුදෙනා දැවී ලබා ගැනීමට හැකි වූයේ ලකුණු 115 ක් පමණයි. \nඑහිදී සචිනි නිසංසලා කඩුලු 5 ක් දවා ගනු ලැබුවා. \nමෙය වසර 16 කට පසු ශ්‍රී ලංකා කාන්තා කණ්ඩායමක් කෙදෙව් කාන්තා කණ්ඩායමට, එරෙහිව ලබා ගත් පූර්ණ තරගාවලි ජය ලෙසයි සැලකෙන්නේ."
    }
]